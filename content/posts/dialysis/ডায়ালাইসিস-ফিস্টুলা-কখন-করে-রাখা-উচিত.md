---
date: '2022-02-13T18:00:00.000Z'
description: ''
image: /images/images-48.jpeg
title: >-
  When should fistula need to be done for Dialysis ? ডায়ালাইসিস ফিস্টুলা কখন করে
  রাখা উচিত?
---



**ডায়ালাইসিস ফিস্টুলা কখন করে রাখা উচিত?**

Serum Creatinine যখন ৫ অথবা ৬ লেভেলে উঠে তখনই কিডনি ফেইলুর রুগীদের হাতের ফিস্টুলা বিশেষ করে ফোরআর্ম ফিস্টুলা করে রাখা অবশ্যই উচিৎ।  
এটা অবশ্যই বুঝতে হবে যে ফিস্টুলা করা মানেই ডায়ালাইসিস শুরু করা নয়, এটা ডায়ালাইসিস করার জন্য পরবর্তীতে সবচেয়ে ভালো ব্যবস্থা।  
এটা চিকিৎসা বিজ্ঞানের কথা যে, যে রোগী সরাসরি ফিস্টুলা দিয়ে ডায়ালাইসিস শুরু করবে সে ঐ সমস্ত রোগীদের থেকে অনেক ভালো থাকবে যারা বারবার ক্যাথেটার করবে আর বারবার ফিস্টুলা করবে।  
অর্থাৎ যত কম অপারেশন বা ইন্টারভেনশন হবে রোগী ততো ভালো থাকবে।  
যার কিডনি ফেইলুর আছে তারতো একটা পর্যায়ে ডায়ালাইসিস লাগবেই, তাই ডায়ালাইসিসের প্রিপারেশন অনেক আগেই নিতে হয়।  
মনে রাখতে হবে যে ফিস্টুলাতে যতো বেশি সময় দেয়া যাবে এটা ততোবেশি রেডি হবে আর যত বেশি রেডি হবে ততো বেশি এর স্থায়িত্ব বাড়বে।  
এইজন্যই উন্নত দেশে ফিস্টুলা রেডি হওয়ার জন্য যাতে বেশি সময় পাওয়া যায় সেজন্য পার্মানেন্ট ক্যাথেটার করে।  
উন্নতদেশ অথবা মিডিলিস্ট থেকে যে কিডনি ফেইলুর রোগীরা ফেরত আসেন তারা কিন্তু পার্মানেন্ট ক্যাথেটার নিয়েই আসেন।  
কিন্তু বড়ই দুর্ভাগ্যজনক যে আমাদের দেশের অধিকাংশই কিডনি রোগীরা সময় মত কিছু করে রাখেন না, সম্মানিত নেফ্রোলজিস্টগন সাজেস্ট করার পরও। ফলে পরবর্তীতে ক্যাথেটার, ফিস্টুলা সবই করতে হয় এবং বার বার করতে হয়।  
ফলশ্রুতিতে রোগীরা পরবর্তীতে ভালো চিকিৎসার পরও খরচ অনেক বেশি হয় এবং কোয়ালিটি লাইফ ভালো থাকে না।  
সূর্য পূর্ব দিকে উঠে বাংলাদেশে এটা নিয়েও অনেক বিতর্ক হতে পারে কিন্তু এটা বুঝতে হবে যে চিকিৎসা বিজ্ঞান একটা আন্তর্জাতিক স্বীকৃত বিজ্ঞান যা সব দেশেই অভিন্ন কিন্তু কোয়ালিটি ও চিকিৎসা খরচ ভিন্ন হতে পারে।  
কিডনি ফেইলুর রোগীদের চিকিৎসা অবশ্যই বাংলাদেশের সাথে ইন্ডিয়ার ভিন্ন হবে না, সিঙ্গাপুর বা আমেরিকার সাথেও হবে না।  
কিন্তু বিদেশে খরচ অনেক ভিন্ন হবে।  
কিডনি ফেইলুর চিকিৎসা বেশ ব্যয় বহুল এটা যেমন ঠিক তেমনি আশ্চর্যজনক ব্যাপার এই যে কিডনি ফেইলুর রোগ ডায়াগনোসিস করা খুবই সহজ এবং ভুল হওয়ার কোন সম্ভাবনাই নেই কিন্তু রোগীরা চিকিৎসকদের ভুল বুঝে কারণ এই রোগ অনেকেরই সাধারণত শেষ পর্যায়ে ধরা পড়ে।  
শুধু Serum Creatinine পরীক্ষা করেই কিন্তু বুঝা যায় যে কিডনি ফেইলুর আছে কিনা।  
অথচ সাধারণ জ্বরেও কিন্তু চিকিৎসকদের অনেক চিন্তা-ভাবনা করতে হয়, কিসের জন্য জ্বর আসলো?  
তাই কিডনি ফেইলুর রোগীদের চিকিৎসা খরচ বাঁচানোর একমাত্র এবং একমাত্র রাস্তাই হল যে ডায়ালাইসিস করার জন্য ডায়ালাইসিস লাইনগুলো বা ভাস্কুলার এক্সেস আগেই করে রাখা, সমস্ত প্রিপারেশন আগেই নিয়ে রাখা এবং নেফ্রোলজিস্ট দের কথা মত চলা।

> **ফিস্টুলা হলো কিডনি ফেইলুর রুগীর লাইফ লাইন।**

তাই ট্রান্সপ্লান্ট করার পরও ফিস্টুলা বন্ধ করা হয়না।

অনেক রুগির ফিস্টুলা নিজে নিজেই বন্ধ হয়ে যায়।

ফিস্টুলার মধ্যে সবচেয়ে ভালো অপশন হলো

**# প্রথম চয়েস**--

> _ফোর আর্ম ফিস্টুলা বা বাম হাতের কবজিতে ফিস্টুলা কারণ আমরা সাধারণত বাম হাত কম ব্যবহার করি এবং যার জটিলতাসবচেয়ে কম এবং সুবিধা সবচাইতে বেশি।_

**# দ্বিতীয় চয়েস--**

> _হাতের এলবো ফিস্টুলা যার জটিলতা অনেক বেশি এবং এটা হৃদযন্ত্রের উপর বেশি চাপ তৈরি করে।_

**# শেষ অপশন -**

> _আর্টিফিশিয়াল গ্রাফট ফিস্টুলা সবার শেষের অপশন যার সামগ্রিক অসুবিধা সবচেয়ে বেশি এবং এটা একটা নির্দিষ্ট সময়ের ফিস্টুলা।_

তাই কিডনি ফেইলুর রুগীদের অবশ্যই দেশে এবং বিদেশে যেখানেই হোক ফিস্টুলা করার ক্ষেত্রে সেটা

দেশের অথবা বিদেশের যেকোনো হাসপাতাল অথবা যেকোন দেশ অথবা বিদেশের প্রতিষ্ঠানের কেউ যদি বলেন যে ফোরআর্ম ফিস্টুলা হবেনা সেজন্য এলবো বা ব্রাকিয়াল ফিস্টুলা করতে হবে অথবা গ্রাফট করতে হবে এরমানে এটা কখনোই দাড়ায় না যে অন্য কোন সার্জন তাকে ফোরআর্ম ফিস্টুলা বা সবচেয়ে ভাল অপশন দিতে পারবেন না।

এটাও স্বীকার করতে হবে যে সবাই সব কাজে সম পারদর্শী হয়না।

**Dr Shafiul Azam.**

(Vascular Access Surgeon)

ⒸBKPA

##### **Caution:**

> ###### **BKPA is a voluntary social organization whose mission is to raise awareness, promote and share knowledge about kidney disease. BKPA does not provide any kind of medical advice directly or indirectly through social media or any other platform which should only be done by the nephrologist or registered doctor. This is prohibited to take any kind of medical treatment based on the information provided by BKPA.**

##### **সতর্কতাঃ**

> ###### **বিকেপিএ একটি স্বেচ্ছাসেবী সামাজিক সংগঠন যার লক্ষ্য কিডনি রোগ সম্পর্কে সামাজিক সচেতনতা বৃদ্ধি,প্রচার এবং সতর্ক করা। বিকেপিএতে সামাজিক মাধ্যম অথবা অন্য কোন মাধ্যম ব্যবহার করে বা সরাসরি প্রত্যক্ষ / পরোক্ষভাবে কোনো প্রকার চিকিৎসা সংক্রান্ত সেবা বা পরামর্শ প্রদান করা হয় না যা শুধুমাত্র আপনার নেফ্রোলজিস্ট এবং রেজিস্টার্ড চিকিৎসকের এখতিয়ার।বিকেপিএ প্রদত্ত তথ্যের উপর ভিত্তি করে কোন প্রকার চিকিৎসা গ্রহণ নিষিদ্ধ।**
