---
date: 2021-08-03T06:00:00.000Z
description: ''
image: /images/images-3.jfif
title: 'Tips: Rules of Urine Sample Collection- ইউরিন স্যাম্পল কালেকশনের নিয়ম '
_template: post
---


### **Topics: Rules of Urine Sample Collection- ইউরিন স্যাম্পল কালেকশনের নিয়ম**

ইউরিন স্যাম্পল কালেকশনের ভুল নিয়ম বা সঠিক টেকনিক ফলো না করার কারণে ল্যাব রেজাল্টে ভুল আসা, কালচারে কোনো ব্যাকটেরিয়া গ্রোথ না আসা একটি কমন ঘটনা।

Urine r/e বা Urine c/s এর জন্য ইউরিন স্যাম্পল কালেকশনের নিয়ম

★স্যাম্পল কালেকশনের জন্য ল্যাব থেকে যে কন্টেইনারটি দেয়া হয় সেটি জীবাণুমুক্ত করেই দেয়া হয়। তাই স্যাম্পল কালেকশনের আগে কন্টেনারের মুখ খোলা যাবেনা, বা পানি দিয়ে ধোয়ার কোনো প্রয়োজন নেই।

★ইমারজেন্সির কারণে দিন-রাত যেকোনো সময়ই ইউরিন স্যাম্পল দেয়া যায়। তবে সারারাত শেষে সকালের প্রথম ইউরিন স্যাম্পল হিসাবে সবচেয়ে কারেক্ট রেজাল্ট দেয়, স্পেশালি Urine Culture করার ক্ষেত্রে।

★ইউরিন কালেক্ট করার পূর্বে প্রস্রাবের রাস্তার আশেপাশের এরিয়া সাবান ও পানি দিয়ে ভালোভাবে ধুয়ে টিস্যু দিয়ে মুছে নিতে হবে। খেয়াল রাখতে হবে যেন এক্সট্রা সাবান ও পানি লেগে না থাকে।

★প্রস্রাব শুরু হওয়ার কয়েক সেকেন্ড পর থেকে স্যাম্পল কালেক্ট করা শুরু করতে হবে। অর্থাৎ Mid-stream urine কালেক্ট করতে হবে।

★স্যাম্পলটি যত দ্রুত সম্ভব ল্যাবে পাঠাতে হবে। নরমাল তাপমাত্রায় ২ ঘন্টা পর্যন্ত স্যাম্পলটি গ্রহণযোগ্য থাকে। এর চেয়ে বেশি হলে সেটা আর গ্রহণযোগ্য নয়।

★মহিলাদের ক্ষেত্রে মাসিকের সময় স্যাম্পল কালেকশন এভয়েড করতে হবে। কারন এটি ইউরিনে RBC, প্রোটিন, ব্যাকটেরিয়া গ্রোথ ইত্যাদি ক্ষেত্রে মিসগাইডিং ফলাফল দেয়।

**Writer: Jonaki Rizwana**

**সতর্কতাঃ**

> **_BKPA (Bangladesh Kidney Patient Association) একটি স্বেচ্ছাসেবায় নিয়োজিত সামাজিক সংগঠন যার উদ্দেশ্য কিডনী রোগ সম্পর্কে সামাজিক সচেতনতা,প্রচার এবং সতর্কতা নিয়ে কাজ করা। বিকেপিতে সরাসরি কোনো ধরনের চিকিৎসা সেবা দেওয়া হয়না, এটি শুধুমাত্র আপনার নেফ্রোলজিস্ট/সংশ্লিষ্ট ডাক্তারের এখতিয়ার। তাই কিডনি রোগ সম্পর্কে যেকোন সিদ্ধান্ত ও ব্যবস্থাপত্র অবশ্যই আপনার নেফ্রোলজিস্ট বা সংশ্লিষ্ট চিকিৎসকের সাথে কথা বলে নিবেন বা নেওয়া উচিত_**_।_
